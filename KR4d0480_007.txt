# -*- mode: mandoku-view; -*-
#+TITLE: 續軒渠集
#+DATE: 2015-08-25 00:11:21.392658
#+PROPERTY: ID KR4d0480
#+PROPERTY: BASEEDITION WYG    
#+PROPERTY: JUAN 卷七
<pb:KR4d0480_WYG_007-1a>¶
欽定四庫全書¶
　續軒渠集卷七¶
　　　　　　　　　　　　元　洪希文　撰¶
　　五言絶句¶
　　　贈東園方子敬棄儒學醫¶
出門謝孔周面壁說神農莫道上池水根源洙泗中(扁/鵲)¶
(勃海人也姓秦氏少為人舍長舍客長桑君過扁鵲獨/竒之語謹遇之長桑君亦知扁鵲非常人呼扁鵲私坐)¶
(語之曰我有禁方年老欲傳與公公母泄乃出其懐中/藥與扁鵲曰飲煑上池之水三日乃知物矣乃悉其方)¶
<pb:KR4d0480_WYG_007-1b>¶
(以與扁鵲忽不見知古方/書云以知為度未  再服)¶
父師傳肘後非桂亦非葠珍重不龜藥毋勞售百金(莊/子)¶
(不龜手之藥注云其藥能令/手不龜拆也龜音皸音義同)¶
　　　牡丹¶
雖異山林質生於水竹涯只今争富麗喚作洛陽花¶
國色酣朝酒天香散曉風荒村蜂與蝶老死菜花叢¶
　　　芍藥¶
曾將菩薩面慣對翰林翁茅屋竹籬短深慚爍爍紅(李/羣)¶
<pb:KR4d0480_WYG_007-2a>¶
(玉與王璘聨句破題云芍藥花開菩薩/面璘畧不佇思曰㯶櫚花散夜乂頭)¶
當階嬌拂席傍砌醉凭欄若定乘龍壻應湏尚牡丹(凢/娶)¶
(公主皆曰尚公主/史王姬下嫁曰尚)¶
　　　瑞香花盛開¶
錦織麒麟瑞爐熏篤耨香就將相並比閣筆費平章(耨農/入聲)¶
石崇饒錦障韓壽愛囊香二物吾無取看花意不忘¶
　　僧舍酒邉有陳雜果品中有青杏甚竒客或以為梅¶
　　或以為杏因嚼一顆釅甚牙齗而止戲成一絶(齗唐/韻注)¶
<pb:KR4d0480_WYG_007-2b>¶
　　(齒傷酢也/酢酸也)¶
杏與梅同譜連根庾嶺中要論名實處馬異與盧仝(盧仝/與馬)¶
(異結交詩云仝不仝異不異是謂大仝而/小異仝自仝異自異仝不徃兮異不至)¶
　　　書畫扇¶
雨濕梨花重苖榮鵶舅鳴墨池并雪嶺此日得同行(纔出/墨池)¶
(又登雪嶺何其/一日黒白不均)¶
世上無名鳥人間絶色花始知天地闊未盡入唐家(唐明/皇天)¶
(寳末年遣使李駰採民間美女納之宫中/號花鳥使  李白嘗著大鵬遇希有鳥賦)¶
<pb:KR4d0480_WYG_007-3a>¶
　　　歳暮吟¶
師門曽立雪親舍屢瞻雲二事事如一晨昏一炷熏¶
　　　春旱得雨¶
桑田猶牧地秧隴尚蔬畦更有憂春事聲聲怨竹雞(遯/齋)¶
(閑覧云白蟻聞竹雞之聲化而為水/今在處山林有之自呼為泥滑滑云)¶
　　　風竹¶
風入篔簹谷長驅翠浪平居然龍種異還作戰濤聲¶
(盧仝詩竹林吾所愛新笋好看/守萬籜抱龍兒攢迸溢林藪)¶
<pb:KR4d0480_WYG_007-3b>¶
　　　春雪¶
東風猶㾕□花事匕䦨珊未便平平過須饒早晚寒¶
　　　古别離曲¶
與郎新别離問郎來何時似嫌别時早莫恨歸來遲¶
　　　夜讀無油¶
薪蠟豈豐崇囊螢何嗇𦙍貧固士之常書亦天所靳¶
　　　夜坐偶書¶
燈晦客無寐牀空夜不眠凄凉心下事月到小牕前¶
<pb:KR4d0480_WYG_007-4a>¶
　　六言絶句¶
　　　東西舍語予願鑿壁分光予思古人有無損子¶
　　　明之語遂從其請戯成六言¶
有目願見種色鑿壁幸分餘光彼量汪汪千頃我闥洞¶
洞八荒(史記甘茂謂蘇秦曰貧人女與富人女㑹績/貧人女曰我無以買燭而子之燭光幸有餘)¶
(子可分我餘光無損子明軛世說郭林宗至汝南造/袁奉亭車不停軌轡不綴  詣黄憲叔度乃彌日信)¶
(宿人問其故林宗曰叔度汪汪如萬頃波澄之不清撓/之不濁其深逺難測也郭泰字林宗司徒黄瓊辟太)¶
(常趙典舉有/道見本傳)¶
<pb:KR4d0480_WYG_007-4b>¶
　　七言絶句上¶
　　　雙燕復來¶
松篁摇落柳條新巷陌尋常易得春江左風流諸子弟¶
也隨飛燕傍他人(舊時王謝堂前燕飛入尋常百/姓家  王謝子弟為烏衣諸郎)¶
　　　隣曲¶
親滌床頭老瓦盆自燒筍蕨當盤飱拾遺田父平生友¶
共醉相同卧竹根¶
　　　春怨¶
<pb:KR4d0480_WYG_007-5a>¶
又見家山呌杜鵑良人飄泊幾經年去年花謝今年好¶
閑對花枝思惘然¶
　　　溪邊女¶
松粉飄黄落細花高崖墜石立平沙門前一帶寒流水¶
兩兩青裙自漚麻(詩陳國風東門/之池可以漚麻)¶
　　　兩上元¶
連年盗賊未全収夜作松明當㸃油上界真仙憐下士¶
高懸明月作燈毬¶
<pb:KR4d0480_WYG_007-5b>¶
　　　陳紹祖許㠯方竹杖小詩索之¶
見說杉溪溪水傍幾年方竹色蒼蒼自慚不是紅顔日¶
助我閑吟繞曲廊¶
安排鶴膝挑囊去凖擬龍鍾信杖扶此是吾儂閑受用¶
不求冩入葛陂圖(李徳裕贈方竹杖及再見問杖無恙/否曰已規而漆之矣公嗟惋久之)¶
　　　僕老&KR1423;户有客欵子持示羽客楊逢賔歸閩省¶
　　　親序迺天師太𤣥老仙筆也予披讀數四書¶
　　　眼為明且嘉楊生蚤嘗及門曾未幾見遂寄踪¶
<pb:KR4d0480_WYG_007-6a>¶
　　　老子法中所謂六經外有此良友際遇公卿清¶
　　　譽可掬生慎勵前操必有如韓退之送張道士¶
　　　所云者贐㠯四絶少答來貺¶
憶昔青衿牆屏間造門已見著黄冠從來孔李無殊教¶
大道流行執兩端(孔融謂李膺先君孔子與李老君同/時義而相師友則融與君為累世通)¶
(家/矣)¶
上界仙官戯篆文飄飄鸞鶴下層雲瓣香玩索心語¶
口所得于今過所聞(唐李淳風父播仕隋棄官為道/士號曰黄冠子韓退之送元十)¶
<pb:KR4d0480_WYG_007-6b>¶
(八協律所聞昔已/多所得今勝前)¶
令伯陳情世尚傳持歸數幅盡佳篇遊神句法元清浄¶
況此仙翁𤣥又𤣥¶
天目山頭幾葉孫入閩端為避塵喧蹉跎半世成何事¶
又擬携家隱鹿門(郭璞詩天目山頭兩乳長龍飛鳯舞/到錢塘僕先世自上饒而官閩已九)¶
(世/矣)¶
　　　戊寅再館壽峯重遊吳真人祠下書㠯二絶¶
憶昔題詩寄洞仙穉松初種已叅天道人不識飛騰術¶
<pb:KR4d0480_WYG_007-7a>¶
面壁看書又十年(石英與許長史書曰玉醴金/漿交梨火棗是乃飛騰之藥)¶
石髓重來尚未乾汲泉煑石對溪山擔頭書劒仍携¶
幼分是閑人未許閑¶
　　　番菊¶
黄金㸃綴碧叢叢不與東籬住貫同畢竟秋官員數¶
滿朅來借注在春風¶
　　　八月十三夜登劉氏望逺樓翫月¶
繡牕䟽户透玲瓏上界星辰咫尺通四顧水天銀一色¶
<pb:KR4d0480_WYG_007-7b>¶
分明人在廣寒宫¶
　　　無題¶
二八當筵舞柘枝東塗西抹賽新竒而今粉暗臙脂冷¶
懶去翻騰十様眉(唐明皇幸蜀令畫工作十眉圗横雲/却月皆其名也横眉碧逺山卓文君)¶
(眉/也)¶
　　　對花月作¶
花開人醉月嬋姢月滿花香人少年三絶偶然成一笑¶
人生何處佀樽前¶
<pb:KR4d0480_WYG_007-8a>¶
　　　田舍曲¶
杏花開後雨如烟燕子來時水滿川眉雪老翁芻一束¶
肩犁扶犢出新田¶
　　　素馨¶
翡翠簾櫳玊雪容内家裝東道家風裴囘顧影精神¶
爽恍是香魂返漢宫(漢宫人/名素馨)¶
　　　明皇太真避暑按樂圖三絶¶
供奉清平進雅歌梨園張樂奏雲和不知聽得新翻曲¶
<pb:KR4d0480_WYG_007-8b>¶
差勝名臣金鏡磨(天寳中李白供奉翰林時沈香亭㑹/木芍藥開上乗照夜車太真以歩輦)¶
(從詔選梨園子弟得樂一十六色李龜年手捧檀板押/衆樂欲歌之上曰賞名花對妃子焉用舊時詞命龜年)¶
(持金牋宣賜李白立進清平調三章龜年歌之太真持/頗梨七寳杯酌西凉州蒲萄酒笑領歌詞自是顧李翰)¶
(林異他學士清平調周房中之遺聲千𤣥宗天長節百/寮上壽王公以下獻鏡唯張九齡獻  秋金鏡錄五卷)¶
(言前後廢興上賜書襃美李白進清平詞三章見八卷/末  天寳中嶺南獻鸚鵡養之宫中歲久頗聰慧通言)¶
(語上及貴妃/呼為雪衣)¶
已副氷盆金粟𤓰旋調雪水試凉茶宫娃未觧君恩暖¶
尚引青罌汲井花(禮記為天子削𤓰者副之音匹/杜詩兒童汲井花慣㨗缾在手)¶
<pb:KR4d0480_WYG_007-9a>¶
日晏朝囘機務停雪衣口嘴許惺惺侍臣更有能言者¶
自是無人進掖庭(雪衣觧誤寫在/供奉清平註下)¶
　　　雲坡李權府暇日持示畫馬及刺繡傷春二圖¶
　　　俱可愛索詩各書㠯一絶¶
曾從平步籋雲端耿耿方曈照影寒豈但晉人存馬癖¶
一朝三索畫圖看(漢書天馬歌籋浮雲晻上馳又晉杜/預為春秋傳時王濟善相馬  耽愛)¶
(之而和嶠頗聚歛預甞謂濟有馬癖嶠有錢/癖武帝謂預曰卿有何癖預曰臣有左傳癖)¶
坐繡香羅枉却春停針不語倍傷神此身不及雙飛燕¶
<pb:KR4d0480_WYG_007-9b>¶
飛去飛來不屬人¶
　　　寄題囊山寺海月堂(舊堂囘祿/今復重構)¶
粟佀風䑺海佀杯襌宫高倚碧崔嵬琴聲銷歇詩寥落¶
滄海依然駕月來(六合萬籟息秋林月正輝琴中彈不盡/石上坐忘歸  蔡襄  我來六合正凉)¶
(風壁上觀詩憶蔡公惟有秋林舊時月至今猶照梵王/宫  永嘉王魁子明  簿書叢裏易勞生辜負林間風)¶
(月清銅虎付人身屬我得來石/上聽泉聲  蒲守吳太博炎)¶
　　　周廣文(溥/)别莆且半載地逺不及奉狀適有詩¶
　　　自杭簡莆諸老離索之懷見於言外次韻奉謝¶
<pb:KR4d0480_WYG_007-10a>¶
　　　聊發千里一笑¶
歸時烟栁正春腴官况邯鄲昨夢餘莫問長卿山逺近¶
逢人便問馬相如¶
軒渠許序索詩催别後東園不寄來幾度將心付潮去¶
夜深和月又飛來¶
　　　書陳希夷睡圖(摶字圗南居華山雲䑓觀預知死/日端拱二年七月二十九日卒)¶
　　　　(於蓮花峯下張超谷室中死/七日有五色雲經月不散)¶
卜世勞神又卜年先生鼾息正喧喧屬猪骨冷山河換¶
<pb:KR4d0480_WYG_007-10b>¶
石枕簔衣尚晏然¶
　　　雪毬花¶
雪裏誰將玉刻成天仙午夜集羣英醉翁眼底多清識¶
不入無雙作伴行(楊州瓊花為天下第一歐陽六一翁/為作無雙亭  韓李花詩誰將平地)¶
(萬堆雪剪刻/作此連天花)¶
　　　憲副趙公建言鄭夾漈先生宜立書院書卷後¶
遺文藏山草木香七畧未足所見長何年縉紳遂朝請¶
墨書飛下中書堂¶
<pb:KR4d0480_WYG_007-11a>¶
　　　秀巖道人予族子也竟未相識近養晦於翠壺¶
　　　之下求詩以為聞覺之助書以四絶其一問訊¶
　　　黄畊叟老人云¶
巖棲得月伴晨昏蓮社相依一片雲勤禮金僊修白業¶
翠壺側畔兩洪君(佛經以善業為白惡業為黒達摩師/云當勤修白業  金剛明經逺離一)¶
(切諸惡善修一切白浄之業予/族兄月卿長齋亦學在家菩薩)¶
梵唄㣲言心黙觧具書宻義手曾抄長年分喫闍梨飯¶
耐可全將俗累抛(梵唄謂唱和演揚而聲聞於外詩杜/詩梵放時出寺  李白題瀟湘  云)¶
<pb:KR4d0480_WYG_007-11b>¶
(南湖秋水夜無煙耐可乘流直上天/且就洞庭賖月色將錢買酒白雲邉)¶
天目山頭百丈竿戯衫卸了下嚴湍即今譜系漫漶甚¶
相見途人一例看(七里瀨在東陽江下與/嚴瀨相接即釣臺也)¶
父行今誰更典刑近聞猶觧主詩盟數莖留取隄防老¶
莫苦沉吟學後生(漢孔融與蔡邕素善邕卒後有虎賁/士貌類邕融毎飲酒酣引與同坐曰)¶
(雖無老成人猶有典刑也馬援有疾梁松候之拜/床下援曰我乃松父友  雖貴何得失其序乎)¶
　¶
　續軒渠集卷七¶
