# -*- mode: mandoku-view; -*-
#+TITLE: 續軒渠集
#+DATE: 2015-08-25 00:11:21.282827
#+PROPERTY: ID KR4d0480
#+PROPERTY: BASEEDITION WYG    
#+PROPERTY: JUAN 目録
<pb:KR4d0480_WYG_000-1a>¶
欽定四庫全書　　　　　集部五¶
　續軒渠集目錄　　　　　别集類四(元/)¶
　　卷一¶
　　　五言古風上¶
　　卷二¶
　　　五言古風下¶
　　卷三¶
　　　七言古風¶
<pb:KR4d0480_WYG_000-1b>¶
　　卷四¶
　　　五言律詩¶
　　　五言排律¶
　　卷五¶
　　　七言律詩上¶
　　卷六¶
　　　七言律詩下¶
　　卷七¶
<pb:KR4d0480_WYG_000-2a>¶
　　　五言絶句¶
　　　六言絶句¶
　　　七言絶句上¶
　　卷八¶
　　　七言絶句下¶
　　卷九¶
　　　詞調¶
　　卷十¶
<pb:KR4d0480_WYG_000-2b>¶
　　　雜著¶
　　　　(臣/)等謹案續軒渠集十卷元洪希文撰卷末¶
　　　　數頁則其父巖虎詩也巖虎詩名軒渠集故¶
　　　　希文集以續名然軒渠集斷爛不存故摭其¶
　　　　遺詩依伐檀集例載於末前有希文自序嘉¶
　　　　靖癸巳其七世族孫紹興知府洪珠請山隂¶
　　　　蔡宗兖刋定宗兖序稱其以山澤之臞出山¶
　　　　澤之語譬諸夏鼎商鬲華采雖若不足而渾¶
<pb:KR4d0480_WYG_000-3a>¶
　　　　厚朴素之質使望之者知為古器今觀其詩¶
　　　　純沿宋格於元季華縟之風明代堂皇之體¶
　　　　迥焉不同而清遒激壯亦足落落獨行也巖¶
　　　　虎字徳章號吾圃莆田人宋末嘗為敎諭希¶
　　　　文字汝質號去華亦嘗官訓𨗳云乾隆四十¶
　　　　二年八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR4d0480_WYG_000-4a>¶
續軒渠集原序¶
續軒渠集者洪西淙公祖遺之詩稿也一日出其稿以¶
示宗兖且曰是祖父子俱以詩鳴父詩曰軒渠集子詩¶
曰續軒渠集父集蠧爛不存子集楮墨僅具子孫㣲意¶
謂梓傳庶幾可乆惟君子公心酌之予未視其集無以¶
應也既繙閲數日廼復于西淙曰是儒博學而志於道¶
者其發之聲詩所謂以山澤之癯而出山澤之語也譬¶
諸夏彛商鬲華采雖若不足而渾厚朴素之質使望之¶
<pb:KR4d0480_WYG_000-4b>¶
者知為古器而自冺其雕巧之心也盍梓之以訓厥宅¶
里西淙曰惜父集之無傳也予曰父子一至祖孫一徳¶
子有文則可以知其父孫有謨則可以識其祖嘗聞軒¶
者開也渠者大也胸次悦豫之義東漢薊子訓之方言¶
也故父子相賢一家之軒渠矣祖孫相賢奕世之軒渠¶
矣謂軒渠之義見於詩章則可謂詩集盡夫軒渠之義¶
則不可也天地聖賢之心不能盡載方䇿而父子軒渠¶
之志公何獨得於意外乎西淙莞爾而不言續集詩五¶
<pb:KR4d0480_WYG_000-5a>¶
百餘首今抹去一百三十五首梓行四百三十五首類¶
分為十卷外附刻一卷作軒渠集者名巖虎字徳章號¶
吾圃續軒渠者名希文字汝質號去華山人俱宋末元¶
時莆田人西淙名珠字玉方二儒之七世族孫也今為¶
紹興郡牧嘉靖十一年嵗在壬辰秋七月吉山隂蔡宗¶
兖序¶
#+PROPERTY: JUAN 序
<pb:KR4d0480_WYG_000-6a>¶
續軒渠之作始於天厯戊辰館於游洋夀峯方氏也方¶
氏子淑年未志學予以講習餘力覃思於詩嵗頃得律¶
詩及絶詩古詩長短句五百首方氏子集以示予予目¶
閱舊稿時有佳處亦不可盡謂村舎學堂中語也因追¶
念先君子晚嵗試校㳺洋琴書日永燈火夜闌翁季談¶
及此事翁有軒渠卷帙行于世視予斯作徃徃竊肖之¶
然未免有具體而㣲之嫌兒子琦執筆侍而言曰請名¶
以軒渠續集可乎予曰汝大父之學我弗敢言今汝之¶
<pb:KR4d0480_WYG_000-6b>¶
請似也然續之義談何易易昔太史公執其子之手泣¶
而言曰予先周室太史也至於予而中衰廢聖徳而不¶
載滅賢士而不述汝復為太史則續吾祖矣厥後史遷¶
卒繼其志成其業以永其傳必如是然後可以言續談¶
何易易吁今予兹編使具眼者見将有貂不足之誚又¶
安敢學漢延夀先賦靈光耶筆以授之且以志吾過云¶
洪希文序¶
