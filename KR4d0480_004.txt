# -*- mode: mandoku-view; -*-
#+TITLE: 續軒渠集
#+DATE: 2015-08-25 00:11:21.346412
#+PROPERTY: ID KR4d0480
#+PROPERTY: BASEEDITION WYG    
#+PROPERTY: JUAN 卷四
<pb:KR4d0480_WYG_004-1a>¶
欽定四庫全書¶
　續軒渠集卷四¶
　　　　　　　　　　　　元　洪希文　撰¶
　　五言律詩¶
　　　詠竹¶
幽軒多種竹繞徑復依牆月弄三分色風吹一味香空¶
堦翻籜下隙路引稍長客至休書刺嗔渠踏破蒼(古未/有紙)¶
(削竹木書姓名曰刺後用紙曰名紙漢禰衡懐刺無所/適至於滅字又魏文帝賔客百餘人人奏名刺悉書其)¶
<pb:KR4d0480_WYG_004-1b>¶
(郡邑名氏曰爵里刺杜詩嚴/鄭公宅同詠竹風吹細細香)¶
　　　訪道士不遇¶
翠壁無風到隂晴潤茯苓松闗終日掩香火閣黄庭地¶
僻丹爐在雲深仙洞扃碧桃零落後衣袂帶㣲馨¶
　　　洗硯作¶
小陸筆先焚牀頭破硯存石枯餘墨暈池凍帶氷痕滌¶
去充魚腹携来就兔園草𤣥吾豈敢聊復注孤鶱(陸雲/與兄)¶
(機書云君苗能文每見兄文輒欲焚其筆硯鶱揚雄草/太𤣥有以自守泊如也  鶱杜詩風雅靄孤  音虚言)¶
<pb:KR4d0480_WYG_004-2a>¶
(切飛/舉貌)¶
　　　題隣居¶
隣用萬金買情親分所宜隔牆喚拈琖炙燭戯彈碁(沈/存)¶
(中筆談載西京雜記漢元帝為彈碁之戯有譜一卷盖/唐人所為局方一尺中心髙如覆盆其顛為小壺四角)¶
(㣲起李商隠詩曰玉作彈碁局中心最不/平謂其中髙也拈琖彈碁皆唐人語也)春看兩家栁¶
(白居易與元八卜隣詩明月好/同三徑夜緑楊宜作兩家春)朝蒸共竈梨(杜詩蒸梨/常共竈澆)¶
(薤亦/同渠)如何陽勒輩拳手為麻池(晉載記石勒與李陽隣/居争漚麻池日相毆擊)¶
(及貴乃召陽子酣飲引陽臂笑曰/孤徃日厭卿老拳卿亦飽孤毒手)¶
<pb:KR4d0480_WYG_004-2b>¶
　　　教兒子鏞讀禮詩(鏞字/韶美)¶
敬長尊親道工夫在小兒綱常千載禮章句五言詩講¶
習終成性周旋自中儀瓣香北溪老茅蕝請行之(陳淳/字安)¶
(卿清漳人晦菴朱先生之上足號北溪十漢叔孫通願/徴魯諸生共起朝儀扵是徴魯諸生三  人西及上左)¶
(右為學者與其弟子百餘人為茅蕝野外註以/茅剪植地為纂位尊卑序春秋傳曰置茅蕝)¶
　　　仙邑館所書事¶
桑麻繁以長繞舎翠沈沈茶臼疎林隔書帷陋巷深山¶
禽諳客况風樹助予吟牧豎来呼犢跫然空谷音¶
<pb:KR4d0480_WYG_004-3a>¶
　　　謁華嚴毒海上人¶
出城奚所適正值雨華時毒海老尊宿名山佳住持寺¶
幽藏碧巘池暖動春澌為謝韓知客通名只用詩(劉魯/風徃)¶
(江西投所知為謁者所阻作詩云萬卷書生劉魯風煙/波十里謁文翁無錢乞與韓知客名紙生毛不為通)¶
　　　曉行途中書事¶
㝠發昧所適東西覺惘然門敲村店酒鐘落客津船猿¶
叫荒山月雞號墟里煙回思在家日日晏尚髙眠¶
　　　讀杜拾遺老瓦盆戯作¶
<pb:KR4d0480_WYG_004-3b>¶
此翁坦率性長享甕頭春觴客終頽玉(晉嵇康字叔夜/山濤言叔夜為)¶
(人巖巖若孤松之獨立其/醉也若玉山之将頽然)傾人懶注銀干戈塵世淚風¶
月草堂身賴爾有蘇李情親不厭貧(杜詩春復加病肺/此病盖有因早嵗)¶
(與蘇李痛/飲情相親)¶
　　　薄薄酒¶
黍釀固宜薄情親意已多勸酬終不醉耕種豈徒勞交¶
淡元無味顔衰賴爾酡明年廢東作茶椀看雲濤¶
　　　石屏¶
<pb:KR4d0480_WYG_004-4a>¶
磨琢雖云至寧非造化工飛峯横筆架立石峭屏風逺¶
近青未了隂霾景不同仙源如可問我欲隠其中¶
　　　竹間鶴¶
愛竹已成癖新添鶴有情霜毛仁者夀風韻聖之清乞¶
母移来種將雛養得成嵗寒三益友須着我同行¶
　　　立秋¶
暑退火西流炎雲宿靄収亭臯纔落葉天下己知秋律¶
氣隨杓改蛩聲傍枕啾短檠時節到時事迫人遒¶
<pb:KR4d0480_WYG_004-4b>¶
　　　玉延(俗名/山藥)¶
着價羞蕷芋充飢勝粥饘切泥姑少試餐玉竟誰傳蹯¶
掌難為饌醍醐不直錢雪晴扶短鑱結伴過山前¶
　　　觀海門¶
觀海難為水斯言亦㫖哉華嵩同培嶁河漢等涓埃官¶
哨時旁午(史冠盖旁午/旁午縱横也)吳鹽日徃来何曽瞻蜃氣重疊¶
起樓臺(禮記雉入水化為蜃前/漢海旁蜃氣象樓臺)¶
　　　獨立¶
<pb:KR4d0480_WYG_004-5a>¶
雨後衡門立郊坰晚氣清鴨頭流水浄魚尾斷霞頳並¶
舎開新釀平疇餉晚耕㣲吟扶楖栗信步自閑行¶
　　　自述二首¶
擾擾百年内胡為勞此生酒因愁少進書為懶無成行¶
篤群疑息心清百慮輕篇詩聊自述亦可發幽情¶
自述亦自笑可嗟還可憐文窮縁智困道進為心堅嵗¶
月驚童穉雲山奪事權此身無滯礙對酒即超然¶
　　　信紫雲任建寧㕘軍終制抵莆莆民思其父有¶
<pb:KR4d0480_WYG_004-5b>¶
　　　遺愛焉其父即中隠公也¶
舊勞曽汗馬(收附/江南)子復仕王廷出處㕘周易(能明/易)操修¶
一孝經逢人心自白知已眼終青(晉阮籍字嗣宗不知/禮數能青白眼見俚)¶
(俗之士以白眼待之母終嵇喜来弔籍作白眼喜不懌/而退喜弟康聞之齎酒挟琴造馬籍大恱乃作青眼由)¶
(是士皆/疾之)大義明終始遲遲正竗齡¶
　　　連日雨不止¶
千床渾濕透簷溜更無端馬鬛一滴誤魚頭萬國寒老¶
天縁底泣后土幾時乾悶聴應酣睡瀟瀟到夜闌¶
<pb:KR4d0480_WYG_004-6a>¶
　　　少睡¶
少睡多宵坐占星看碧虚病根常檢㸃客氣久消除清¶
有焚香癖臞因服藥疎眼前書未讀肘後看方書(葛洪/抄肘)¶
(後方/四卷)¶
　　　一室¶
雅有巢山癖誅茅葺數椽左圖右閱史春誦夏鳴絃涉¶
畹紉蘭佩臨流枕石眠何須學辟榖且作地行仙¶
　　　郊行¶
<pb:KR4d0480_WYG_004-6b>¶
天亦自多事一春勞應詶哺雛衝雨燕喚婦出林鳩有¶
累俱闗抱無生始斷愁忽逢林下士羞黙但低頭¶
　　　禁馬¶
古人重馬政遺法著姬公羈靮豈徒設舟車有不通負¶
乗時所忌(負且乗/致寇至)得失理難窮(塞翁失馬未必非福/塞翁得馬未必非禍)前¶
輩騎牛好吾將立下風¶
　　　贈相士¶
術乃法之巧求諸相益知脤觀成子惰珮識獻公離(並/左)¶
<pb:KR4d0480_WYG_004-7a>¶
(傳/)指背吾無取論心世有誰君看非相說未免半醇疵¶
(揚子有/非相篇)¶
　　　自省¶
孔孟日杲杲吾徒甘晦沈每於供給際常有愧慚心人¶
物有賢否山川無古今自憐居爨下疇昔荷知音¶
　　　龍華上人餽白粲¶
報道龍華老驅車入市回如何迫嵗出端為餽年来香¶
鉢停留供朱門迤邐開也應憐范叔莫遣甑生埃¶
<pb:KR4d0480_WYG_004-7b>¶
　　　椰子冠¶
團團椰子實解剥付冠師體製羞龜殻文章笑鹿皮色¶
頳猶帶酒腹小尚能詩欲着東坡帽簷低不入時¶
冠居衆形上吾獨取椰為陶令巾漉酒(陶淵明甞製漉/酒中漉酒畢又)¶
(中/之)山翁着接籬(晉山簡鎮襄陽優㳺嵗月惟酒是耽諸/習氏荆土豪族有佳園池簡出逰多之)¶
(池上置酒輒醉名曰髙陽池兒童歌曰山翁出何許徃/至髙陽池日夕倒載歸酩酊無所知時時能騎馬倒着)¶
(白接籬舉鞭問葛强何如并州/兒强家在并州簡之愛将也)堅渾羞抹膝疎曠笑穿¶
絲寄語資章甫今時彼一時(宋人資章甫而適越越/人斷髪文身無所用之)¶
<pb:KR4d0480_WYG_004-8a>¶
　　　鐵拄杖¶
&KR0008;傀同枯枿流傳多閱人鑄成一枝杖伴我百年身觸¶
石奔星火行氷碎玉璘赤藤尤可貴包褁若為珍(韓赤/藤杖)¶
(歌幾重包褁自題署/不以珍怪誇荒夷)¶
　　　五字吟(李陵蘇武俱為侍中武使匈奴明年陵/敗陵降武歸漢陵置酒作詩為别則五)¶
　　　　(言詩自陵始也其一曰携手上河梁㳺子暮/何之其一曰仰視浮雲馳奄忽互相踰長當)¶
　　　　(從此别且復立斯須又曰征夫懐逺路逰子/悲故鄉寒冬十二月晨起踐凝霜武詩云黄)¶
　　　　(鵠一逺舉千里顧徘徊胡馬失其群思心常/依依世傳云五字詩自武始也武使匈奴在)¶
<pb:KR4d0480_WYG_004-8b>¶
　　　　(匈奴中十九年/後竟得歸漢)¶
雅頌久不作詩壇一例荒孰云城小小能出陣堂堂髙¶
歩(闕/)如漆離居鬢已霜李陵非雅士安敢擅河梁¶
　　　穫稻¶
雲散水㣲茫千畦萬隴黄罄腰勞日少鼓腹樂時長處¶
處聞雞犬家家足稻粱太平本無象新釀甕頭香¶
　　　秋後扇¶
齊紈裁暑扇倐忽動清商嵗月老將至巾箱舎則藏時¶
<pb:KR4d0480_WYG_004-9a>¶
光豈衰歇世態苦炎涼年少不長好為言姬與姜¶
　　　社日(春秋分/戊日)¶
九扈不廢職勾龍誠有功業居四民次祀列百王中黍¶
稷祈秋實羔豚樂嵗豐豈徒臣朔飽歸遺細君同(少吴/置農)¶
(官以鳥名官春扈鳻鶞趣民耕種夏扈竊𤣥趣民耘除/秋扈竊藍趣民収歛冬扈竊黄趣民盖藏棘扈竊丹掌)¶
(人百菓行扈唶唶晝民駈鳥宵扈嘖嘖夜民駈獸桑扈/竊脂趣民養蠶老扈鷃鷃趣民収麥是為九農正  漢)¶
(武帝詔從官肉大官丞日晏不来東方朔曰伏日當早/歸請受賜遂拔劍割肉歸去上令自責朔曰受賜不待)¶
(詔何無禮也拔劍割肉抑何壯也割之不多又何亷也/歸遺細君又何仁也上笑曰令自責反自譽復賜酒肉)¶
<pb:KR4d0480_WYG_004-9b>¶
(遺細/君)¶
　　　覽鏡戯作¶
塗抹東西徧床頭膏沐香恐為嗔老物(老物不/足惜)不敢近¶
新粧翻覆百年態凄涼數寸光道心無老少顦悴亦何¶
傷¶
　　　述近懐呈諸庚老¶
與君同甲子霜鬢白於銀朋舊歸新鬼乾坤信老身干¶
戈猶未替盤琖幸相親句法如江鮑如何捄得貧¶
<pb:KR4d0480_WYG_004-10a>¶
　　　林巡檢景恵以閑散職官俾提封(闕/)　門新城¶
　　　詩以道意(杜集有提封之作有時徴/俊乂莫慮犬羊侵之句)¶
堯仁天廣大涵育最為深仗義趨王事成城賴衆心氛¶
祅如覆水俊乂豈懐金老眼看三箭天山報捷音(唐書/薛仁)¶
(貴為鐵勒道行軍總管九姓衆十餘萬令驍騎挑戰仁/貴發三矢輒殺三人軍中歌曰将軍三箭定天山壯士)¶
(長歌入漢闗/九姓遂衰)¶
　　　對悶書事¶
時危百憂集老退一身輕鼔角聲悲壯城池勢險傾柝¶
<pb:KR4d0480_WYG_004-10b>¶
繁嚴守備傳遽急行程(周官行夫掌傳遽/事乃使車之急者)起看天河色¶
何當見太平¶
　　　送侯㕘軍公讓秩滿歸¶
三年江漢水潔白不緇塵糾群紀綱正(杜送韋諷上閬/州録事操持紀)¶
(綱地注録事者一州之紀綱也持韋蘇州/送馮著任廣州録事繩墨不易  是也)親民條件新¶
輿人同此誦檐子不妨貧識取至公論官中竟一人¶
　　　上元日居城南書事¶
城南讀書地杖履徃来通菽水初心遂(禮記子路曰傷/哉貧也生無以)¶
<pb:KR4d0480_WYG_004-11a>¶
(為養死無以為禮子曰/啜菽飲水斯之謂孝)糟糠晚節同役車行業業(詩采/薇戎)¶
(車既駕四牡業業豈敢定/居一月三捷業壯盛也)眠鼓聴逢逢(韓詩不蹋曉鼔/朝安眠聴逢逢)¶
踰七又望八癡頑笑此翁¶
　　　郡倅敬齋公乃嗣自江西省奉檄便道省親小¶
　　　詩奉謁¶
郎君拜家慶捧檄綵衣榮别駕行寛恵同寮服老成珠¶
瑰迷重寳蘭茝襲芳名此去扶搖便冲天九萬程¶
　　　癸已新春作¶
<pb:KR4d0480_WYG_004-11b>¶
盜賊生涯困回頭盡戰塵春来長是病老去不如人屋¶
小香常集杯深酒尚醇何時洗兵甲同作太平民¶
　　　七十四吟¶
視逺茫無見言哤聴不聞病於老偏厚眠向坐中分俯¶
仰皆為累披吟不廢勤偶逢强健日浄几一爐熏(白居/易詩)¶
(病與樂天為老伴為坡詩/惟有病相尋空齋  老伴)¶
　　　暖足婆¶
寒冬夜無寐輾轉漏聲長只熱一瓴水能銷萬瓦霜温¶
<pb:KR4d0480_WYG_004-12a>¶
柔聊自適趨附固其常更有孟光在髙年不下堂¶
　　　寄潘茂¶
别後聴鳴艣君曽有宿期如何三閱月不寄一聨詩獨¶
立海山對相思沙鳥知端能乗興否一葦諒非遲¶
　　　壬寅元日¶
老天何省事元日又逢春盤飣青蒿細盃浮緑醑新兒¶
孫長滿眼天地一閒身誌喜有新作猶疑筆有神¶
　　五言排律¶
<pb:KR4d0480_WYG_004-12b>¶
　　　雪榦上人過訪¶
諸山尊徳望三會老禪宗倚席聞𤣥論抽筳發鉅鐘憩¶
松經露滴坐石履雲封山好遮来路塵牽絶徃蹤懸車¶
留雪澗築室傍梅峯髙士幽禪着僧伽太白逢平生能¶
事足竒遇素心從二民相為用如聆空谷跫(韓讀墨孔/子必用墨)¶
(子墨子必用孔子不/相用不足以為孔墨)¶
　　　輓仙邑陳小山先輩¶
吾慕小山翁仙溪一鉅公奉親嚴髓滫焚券恤貧窮&KR0008;¶
<pb:KR4d0480_WYG_004-13a>¶
鄂相輝日閏門正始風彼徂岐可路不霽水何虹(嚴氏/詩集)¶
(作彼徂矣為句/絶岐有夷之行)千首牛腰重三封馬鬛崇鄉鄰盡焦土¶
䇄立負羈宫(邑廬盡為焚毁/後亦為賊所焚)¶
　¶
　¶
　¶
　¶
　¶
<pb:KR4d0480_WYG_004-13b>¶
　¶
　¶
　¶
　¶
　¶
　¶
　¶
　續軒渠集卷四¶
